Un amoroso sguardo spiritale
m'à rinovato amor tanto piacente,
ch'assai più che non sole ora m'assale
e stringemi a pensare coralmente

ver la mia donna, verso cui non vale
merzede nè pietà nè star soffrente,
chè sovent'ora mi dà pena tale
che in poca parte il core vita sente.

Ma quando sento che sì dolce sguardo
dentro da li occhi mi passò a lo core
e posevi uno spirito di gioia,

di farne a lei merzè già mai non tardo:
così pregata foss'ella d'amore
ch'un poco di pietà no i fosse a noia.