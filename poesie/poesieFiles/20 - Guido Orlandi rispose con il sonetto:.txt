A suon di trombe anzi che di corno,
vorria di fin amor far una mostra
d'armati cavalier di Pasqua un giorno,
e navicare sanza tiro d'ostra

ver la gioiosa garda, girle intorno
a sua difensa, non cherendo giostra,
a te, che se' di gentilezza adorno,
dicendo il ver perch'i' ò la donna nostra.

Jesu ne prego con gran riverenza
per quella di cui spesso mi sovene,
che a lo su' sire sempre stea leale,

servando in sè l'onor come s'avene;
viva con Deo, che ne sostene ed ale,
nè mai da lui non faccia dipartenza.