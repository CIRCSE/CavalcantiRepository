La bella donna, dove amor si mostra
ch’è tanto di valor pleno ed adorno,
tragge lo cor de la persona vostra
e prende vita in far con lei soggiorno.

Perch’à sì dolce guardia la sua chiostra
che ’l sente in India ciascun lunicorno:
e la vertù de l’arma à fera giostra:
vizio pos dir no i fa crudel ritorno.

Ch’ell’è per certo di sì gran valenza,
che già non manca in lei cosa da bene,
ma’ che natura la creò mortale.

Poi mostra che ’n ciò mise provedenza
ch’al vostro intendimento si convene
far perconoscer quel ch’à lui sia tale.