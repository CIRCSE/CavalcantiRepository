Guido, vorrei che tu e Lapo ed io
fossimo presi per incantamento
e messi in un vascel ch’ad ogni vento
per mare andasse a voler vostro e mio,

sì che fortuna ed altro tempo rio
non ci potesse dare impedimento:
anzi, vivendo sempre in un talento,
di stare insieme crescesse il disio.

E monna Vanna e monna Bice poi
con quella ch’è sul numero del trenta
con noi ponesse il buono incantatore:

e quivi ragionar sempre d’amore,
e ciascuna di lor fosse contenta
si come io credo che sariamo noi.