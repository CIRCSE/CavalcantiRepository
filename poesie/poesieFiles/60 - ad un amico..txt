Se non ti caggia la tua Santalena
giù per lo colto tra le dure zolle
e vegna a mano d'un forese folle,
che la stropicci e rendalati a pena,

dimmi se 'l frutto che la terra mena
nasce di secco di caldo o di molle,
e qual è 'l vento che l' annarca e tolle
e di che nebbia la tempesta è piena,

e se ti piace quando la mattina
odi la boce del lavoratore
e 'l tramazzare della sua famiglia.

l' ó per certo che, se la Bettina
porta soave spirito nel core,
del novo acquisto spesso ti ripiglia.