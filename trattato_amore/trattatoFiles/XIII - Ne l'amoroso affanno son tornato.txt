Ne l'amoroso affanno son tornato
ed òmmi miso amore a sostenere:
la più dolce fatica, al mi' parere,
che sostenesse mai null'omo nato.

Chè 'n quello loco, ove m'à servo dato,
dimoro sì con tutto il mi' volere,
che segnoria non è nè nul piacere
ch'i' più volesse nè mi fosse 'n grato.

Chè giovane bieltade e cortesia,
saver compiuto con perfetto onore
tuttor si trova in quella, cui disio.

Più non ne dico: chè teme 'l cor mio,
se più contasse di su' gran valore,
ciascun saprebbe: quegli in tal disia.