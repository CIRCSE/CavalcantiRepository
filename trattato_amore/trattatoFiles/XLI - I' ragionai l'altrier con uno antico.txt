I' ragionai l'altr'ier con uno antico
lo qual mi disse: — amico frate, guarti
né amore non seguir né le sue arti,
che lui seguendo rimarrai mendico.

E 'ntendi, — disse que' — di ch'io ti dico,
del cuore e de l'aver, se non ti parti
del loco, ove se' miso e vuogli starti
così soletto servo al tuo nemico. —

Sì ch'io, udendo lui ciò dire, intesi;
ma non vi puosi lo coraggio guari
com 'om che à la testa assai leggiere.

Ma tutto il senno, m'abbia ben mestiere,
no 'l voglio né acquisto di danari,
tanto com'amo e vo' l'amor ch'i' presi.