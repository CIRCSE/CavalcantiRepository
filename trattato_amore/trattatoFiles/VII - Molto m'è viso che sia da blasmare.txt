Molto m'è viso che sia da blasinare
chi puote e non tener vuol buona via
e chi più crede un falso lusingare
ch'un dolce amaestrar di cortesia.

E anche più chi non sape acquistare
e l'acquistato perde a sua follia,
e lascia quel che doveria pigliare,
e prende ciò ch'onn'altr'om lasceria.

E sovre tutto i' blasmo forte ancóra
chi, per su' ngiegno, di leale amico
fa che nemico sempre li dimora.

Ormai 'ntenda chi voi ciò ch'i' dico
e' mpari senno chi bisogno fora.
Se no li piace indarno mi fatico.