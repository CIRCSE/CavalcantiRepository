Grazie ti rendo, amico, a mio podere
de la tua saggia e dritta conoscenza,
dove ti fa venire il buon volere,
che ànno quei cui dirittura agenza;

che no gli lascia iscorrer né cadere
in quello loco ove non à guirenza;
ma gli dirizza sì che con piacere
vengnon tuttor gioiosi a la sentenza,

non temendo neun, checché si dica,
però che ànno di quella vertute
la compagnia, ched è senza fatica.

E poi la prendi, amico, avrai salute
la dritta via, che gientil cor notrica
e tutte cose manche fa compiute.